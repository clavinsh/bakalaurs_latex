\begin{center}
    \chapter{Datu analīze}
\end{center}

Ņemot vērā visas etalonuzdevumu laidienu permutācijas, kopumā tika iegūti 810
faili par CUDA, HIP, OpenCL dažādajiem GPGPU notikumu izpildes ilgumiem.
Oriģinālie žurnālfaili ir pieejami atsevišķā GitHub repozitorijā kopā
ar metadatiem par laidienu konfigurācijām abiem uzdevumiem
\cite{bak_github_repo_log}.

Tā kā no žurnālfailiem ir iegūti dažādi ar GPU izpildi saistītu notikumu
izpildes laiki, kuri starp risinājumiem ir pēc iespējas ielikti ekvivalentās
vietās, tad, vienkārši apskatot tekošo kopējo uzkrāto (kumulatīvo) summu,
var vizualizēt katras platformas izpildes laikus pret pietiekami
līdzīgiem atskaites punktiem (skatīt attēlus \ref{img:sha256_100m_not_found_cum},
\ref{img:gol_10k10k_10k_steps_cum}).

\begin{figure}[H]
    \centering
    \includegraphics[width=\textwidth]{images/sha256_100m_not_found.png}
    \caption{Paroļu atguvēja izpildes laiki 100m parolēm (parole netika
    atrasta), datu straumes izmērs \( 2^{20} = 1048576\)}
    \label{img:sha256_100m_not_found_cum}
\end{figure}

\begin{figure}[H]
    \centering
    \includegraphics[width=\textwidth]{images/gol_10k_by_10k_10ksteps.png}
    \caption{10000x10000 "Dzīves spēle" ar 10000 soļiem}
    \label{img:gol_10k10k_10k_steps_cum}
\end{figure}

Pēc diagrammām var apstiprināt to, kas jau tika noskaidrots kursa darbā
saistībā ar CUDA un ROCm HIP - ROCm HIP ir neliela virsdarbe, salīdzinot ar
CUDA \cite{kursa-darbs}. Saistībā ar OpenCL platformu katrs notikums, relatīvi
runājot, ir ar daudz lielāku virsdarbi.

Pēc jaunajiem etalonuzdevumiem var secināt, ka vidēji paroles atgūšanas
uzdevumā OpenCL ir par \(30.18\%\) lēnāks nekā CUDA un "Dzīves spēles" uzdevumā
par \(7.71\%\) lēnāks. Bet, salīdzinot HIP ar CUDA, AMD izstrādātā platforma ir
attiecīgi par \(2.25\%\) un \(2.47\%\) lēnāka.

Jāņem vērā, ka šie procenti iekļauj tikai kodolu izpildes laikus abos uzdevumu
gadījumos. Lai gan "Dzīves spēlē" lielākā uzdevuma daļa nodarbojas tikai ar
kodolu izpildi (līdz ar to procentu starpība atbilst diagrammai
\ref{img:gol_10k10k_10k_steps_cum}), paroļu atguvējā starp katra kodola izpildi
notiek datu straumes apstrāde, kas iekļauj datu ielasīšanu no faila,
sagatavošanu GPGPU kodolam un datu pārsūtīšanu uz videokarti, kas aizņem
krietni lielāku laiku nekā paša kodola izpilde.

Ierēķinot kopējos programmu izpildes laikus (failu apstrāde), CUDA bija par
17\% ātrāka nekā ROCm HIP un par 11\% ātrāka nekā OpenCL "Dzīves spēles"
uzdevumā. Bet paroļu atgūšanas uzdevumā CUDA bija par 6\% ātrāka nekā ROCm HIP
un par 30\% ātrāka nekā OpenCL. Abos gadījumos CUDA bija uzvarētāja, bet ROCm
HIP un OpenCL savstarpēji dalīja 2. un 3. vietu. Līdz ar to ir jāņem vērā CPU
puses failu apstrādes virsdarbe, kura var neparedzami ietekmēt mērījumus, jo
pašu kodolu izpildes laiku mērījumi konsekventi sarindo platformas.

Atsevišķi apskatot specifiskus GPGPU notikumus, starp platformām varētu atrast
kodolu izpildes nestabilitāti, tas ir, izpildes laiki varētu būt ļoti dažādi -
ar lielām variācijām. Līdz ar to, ja apskata viena veida laidienu konfigurāciju
mērījumus visās platformās kā izpildes laiku histogrammu, varētu noskaidrot, cik
izkliedēta  ir kodolu izpilde.

Tā kā izmantotās videokartes un CUDA, HIP platformu definētā notikumu
precizitāte ir līdz \(\pm0.5\)\si{\micro\second}, histogrammas "spaiņa" (angļu
val. \textit{Histogram Bin}) platums noteikts kā \(10\)\si{\micro\second} - nav
pārāk šaurs, lai kļūdas dēļ nerastos datu neprecizitātes, un nav pārāk plats,
lai tiktu zaudēta izšķirtspēja \cite{Freedman1981}. No analizējamajiem datiem
izņemti paši pirmie kodolu izpildes mērījumi programmu dzīves ciklā, kuri var
saturēt inicializācijas un kešatmiņas virsdarbes.

Līdzīgs risinājums izmantots paroļu atguvēja žurnālfailu datiem ar papildus
datu filtrēšanu, lai tiktu iekļautas tās kodolu izpildes, kuras pilnībā aizņem
visu datu straumes buferi, pretējā gadījumā kodolu izpildes laiki var būt
neparedzami mainīgi.

\begin{figure}[H]
    \centering
    \includegraphics[width=\textwidth]{images/gol_distrib.png}
    \caption{Dzīves spēles kodolu izpildes histogramma (10000x10000 ar 10000 soļiem, 10 laidieni)}
    \label{img:gol_distrib}
\end{figure}


\begin{figure}[H] \centering
    \includegraphics[width=\textwidth]{images/sha_distrib_cuda_rocm.png}
    \caption{Paroļu atguvēja izpildes histogramma CUDA un ROCm platformām (100
    000 000 paroles, 10 laidieni)} \label{img:sha_distrib}
\end{figure}


\begin{figure}[H] \centering
    \includegraphics[width=\textwidth]{images/sha_distrib_opencl.png}
    \caption{Paroļu atguvēja izpildes histogramma OpenCL platformai (100 000
    000 paroles, 10 laidieni)} \label{img:sha_distrib_cl}
\end{figure}

Apskatot histogrammu attēlus \ref{img:gol_distrib}, \ref{img:sha_distrib},
\ref{img:sha_distrib_cl}, var redzēt, ka mazākā izkliedētība ir CUDA
platformai. Pieņemot, ka dati veido normālo sadalījumu, tabulās \ref{tab:kern},
\ref{tab:kernel_exec_time_variations_gol} redzamas atbilstošās standartnovirzes
un variācijas.


\begin{table}[H]
    \centering
    \begin{tabular}{lrr}
    \hline
    \textbf{Platforma} & \textbf{Standartnovirze} & \textbf{Variāciju koeficients}\\ \hline
    CUDA    & 0.0015 & 0.0023 \\
    HIP     & 0.0408 & 0.0604  \\
    OpenCL  & 0.0275 & 0.0137 \\
    \hline
    \end{tabular}
    \caption{Platformu paroļu atguvēja kodolu izpildes laiku variācijas}
    \label{tab:kern} 
\end{table}


\begin{table}[H]
    \centering
    \begin{tabular}{lrr}
    \hline
    \textbf{Platforma} & \textbf{Standartnovirze} & \textbf{Variāciju koeficients}\\ \hline
    CUDA    & 0.1613 & 0.0587 \\
    HIP     & 0.1132 & 0.0405  \\
    OpenCL  & 0.1228 & 0.0422 \\
    \hline
    \end{tabular}
    \caption{Platformu "Dzīves spēles" kodolu izpildes laiku variācijas}
    \label{tab:kernel_exec_time_variations_gol} 
\end{table}


Interesants novērojums ir fakts, ka abos uzdevumu risinājumos HIP un OpenCL
izpildes laiku līknes satur divus pīķus ar līdzīgu relatīvo attālumu starp šo
pīķu modām. Datu analīzes laikā tika pieņemta hipotēze, ka šo struktūru veido
GPU aparatūras droselēšana.

Ja tā būtu, tad pie lielas noslodzes, kura ir palielināta HIP un OpenCL
platformām, varēja iestāties aparatūras takts frekvences samazināšana, lai
limitētu sistēmas karšanu. Rezultātā veidojas divi pīķi - viens pie vienas
takts frekvences un viens arī pie otras.

Ja šī hipotēze būtu patiesa, tad varētu secināt, ka videokarte tika pietiekami
noslogota katra HIP un OpenCL laidiena laikā, kas radīja takts frekvences
mazināšanu. Tā kā uzdevumi un darbināmie kodoli ir pietiekami ekvivalenti, tad
palielinātais noslogojums pie pietiekami ekvivalentiem uzdevumiem,
salīdzinājumā ar CUDA, nosaka palielinātu neefektivitāti.

Tālakajā analīzē tika secināts, ka hipotēze ir aplama, jo atkārtotā manuālā
etalonuzdevumu palaišanā netika novērota frekvences mazināšanās, un videokartes
temperatūra nepalielinājās līdz nedrošai robežai. Īstais iemesls tika
atklāts, apskatot secīgus individuālo laidienu kodolu izpildes laikus (skatīt
attēlus \ref{img:consecutive_kernel_exec_gol_cl},
\ref{img:consecutive_kernel_exec_gol_cuda},
\ref{img:consecutive_kernel_exec_gol_hip}).

\begin{figure}[H] \centering
    \includegraphics[width=\textwidth]{images/gol_opencl_consecutive_runs_10k_by_10k_10ksteps.png}
    \caption{"Dzīves spēles" secīgo laidienu izpildes laiks OpenCL
    platformā (10000x10000 ar 10000 soļiem)}
    \label{img:consecutive_kernel_exec_gol_cl}
\end{figure}


\begin{figure}[H] \centering
    \includegraphics[width=\textwidth]{images/gol_cuda_consecutive_runs_10k_by_10k_10ksteps.png}
    \caption{"Dzīves spēles" secīgo laidienu izpildes laiks CUDA 
    platformā (10000x10000 ar 10000 soļiem)}
    \label{img:consecutive_kernel_exec_gol_cuda}
\end{figure}


\begin{figure}[H] \centering
    \includegraphics[width=\textwidth]{images/gol_hip_consecutive_runs_10k_by_10k_10ksteps.png}
    \caption{"Dzīves spēles" secīgo laidienu izpildes laiks ROCm HIP
    platformā (10000x10000 ar 10000 soļiem)}
    \label{img:consecutive_kernel_exec_gol_hip}
\end{figure}

Pēc diagrammām var secināt, ka visām platformām ir izteikta sākotnēja
svārstīšanās, kura norimst pēc vidēji 2800 kodolu izpildēm HIP platformai, 4400
CUDA un 2300 OpenCL. Katras platformas individuālie kodolu izpildes laiki ir
7731.7\si{\ms} HIP, 12087.8\si{\ms} CUDA un 6696.1\si{\ms} OpenCL (svārstību
norimšanās laiki citām laidienu konfigurācijām būs citādāki, minētie
ir atbilstoši diagrammās aprakstītajiem). Bet jāņem vērā, ka HIP un OpenCL
vairākos gadījumos ir izteikta nerimstoša svārstīšanās, kura nav raksturīga
nevienam CUDA laidienam starp visām 10000x10000 konfigurācijām. 

Svārstīšanās izskaidrotu vairāku pīķu veidošanos histogrammās, bet pīķu
augstuma dažādība skaidrojama ar faktu, ka HIP un OpenCL nepārtrauktās
svārstības nav sinusoidālas. Ik pa laikam secīgu kodolu izpildes laiki ir
relatīvi līdzīgi, līdz ar to viena veida vērtības, kuras laika ziņā ir mazākas,
parādās izteikti biežāk (skatīt attēlu
\ref{img:consecutive_kernel_exec_gol_hip_cl_sample}).

\begin{figure}[H] \centering
    \includegraphics[width=\textwidth]{images/gol_hip_cl_sample_consecutive_runs_10k_by_10k_10ksteps.png}
    \caption{"Dzīves spēles" secīgo laidienu izpildes laiki ROCm HIP un CUDA
    platformā (10000x10000 ar 10000 soļiem)}
    \label{img:consecutive_kernel_exec_gol_hip_cl_sample}
\end{figure}

Līdzīgi ir arī ar paroļu atgūšanas mērījumiem - OpenCL un HIP risinājumiem ir
izteikta nepārtraukta svārstība, kas nav raksturīga CUDA (skatīt attēlus
\ref{img:sha_exec_cl}, \ref{img:sha_exec_cuda}, \ref{img:sha_exec_hip}).

\begin{figure}[H] \centering
    \includegraphics[width=\textwidth]{images/sha_kernel_exec_cl.png}
    \caption{OpenCL paroļu atguvēja kodola izpildes laiki}
    \label{img:sha_exec_cl}
\end{figure}

\begin{figure}[H] \centering
    \includegraphics[width=\textwidth]{images/sha_kernel_exec_cuda.png}
    \caption{CUDA paroļu atguvēja kodola izpildes laiki}
    \label{img:sha_exec_cuda}
\end{figure}

\begin{figure}[H] \centering
    \includegraphics[width=\textwidth]{images/sha_kernel_exec_hip.png}
    \caption{HIP paroļu atguvēja kodola izpildes laiki}
    \label{img:sha_exec_hip}
\end{figure}


Viena GPU puses atšķirība starp uzdevumiem ir nepieciešamība iteratīvi
sagatovot atmiņu un to piepildīt ar straumētajām parolēm paroļu atguvēja
uzdevumā. "Dzīves spēles" uzdevumā šie buferi praktiski netiek aiztikti, jo
izejas režģa buferi var atkārtoti lietot kā ieejas buferi. Paroļu atguvējam
nepieciešams ielasīt jaunus datus visu laiku, tāpēc pirms katras kodola
izpildes tiek sūtīti dati uz VRAM. Šādos mērījumos nav saskatāmas nepārtrauktas
svārstības (skatīt attēlus
\ref{img:sha_buf_creation_cl}, \ref{img:sha_buf_creation_cuda},
\ref{img:sha_buf_creation_hip}).


\begin{figure}[H] \centering
    \includegraphics[width=\textwidth]{images/sha_buf_creation_cl.png}
    \caption{OpenCL paroļu atguvēja atmiņas iedalīšana un aizpildīšana}
    \label{img:sha_buf_creation_cl}
\end{figure}


\begin{figure}[H] \centering
    \includegraphics[width=\textwidth]{images/sha_buf_creation_cuda.png}
    \caption{CUDA paroļu atguvēja atmiņas iedalīšana un aizpildīšana}
    \label{img:sha_buf_creation_cuda}
\end{figure}


\begin{figure}[H] \centering
    \includegraphics[width=\textwidth]{images/sha_buf_creation_hip.png}
    \caption{ROCm HIP paroļu atguvēja atmiņas iedalīšana un aizpildīšana}
    \label{img:sha_buf_creation_hip}
\end{figure}

Lai gan šķiet, ka izmērītie laiki ir diezgan haotiski un ar lielu amplitūda
visās trijās platformās, jāņem vērā visās atmiņas iedalīšanas diagrammās Y
laika ass solis ir 10\si{\micro\second}, turpretī kodola izpildē tās ir
50\si{\micro\second}. Tabulā \ref{tab:amplitudas} redzams abu mērījumu
amplitūdu salīdzinājums. Pēc to datiem var secināt, ka OpenCL un HIP atmiņas
apstrādes laika variācijai ir mazāka kopējā ietekme uz kodola izpildes laiku,
jo tā variācija ir lielāka. Bet CUDA gadījumā ir redzams pretējais - atmiņas
apstrādes variācijai tomēr ir lielāka ietekme.

\begin{table}[H]
    \centering
    \caption{Paroļu atguvēja GPGPU kodolu izpildes un atmiņas izveides un
    pārsūtīšanas amplitūdu salīdzinājums}
\label{tab:amplitudas}
\begin{tabular}{rrrr}
    Platforma & Kodola izpildes amplitūda, ms & Atmiņas amplitūda, ms& \% \\ \hline
OpenCL & 0.1147 & 0.0558 & 48.65\% \\
CUDA & 0.0212 & 0.0376 & 177.36\% \\
ROCm HIP & 0.1911 & 0.0453 & 23.70\% \\
\hline
\end{tabular}
\end{table}
